## INFORMATIVA SULL'UTILIZZO DI SISTEMI DI INTELLIGENZA ARTIFICIALE
(ai sensi dell’art. 13, Legge 23 settembre 2025, n. 132)

Gentile Cliente,

ai sensi dell'art. 13 della Legge 23 settembre 2025, n. 132, il Professionista/lo Studio/la Società/l'Associazione, Le fornisce informazioni in merito ai sistemi di intelligenza artificiale (di seguito "Sistemi di IA") di cui si avvale [o potrebbe avvalersi] per attività strumentali e di supporto.
I Sistemi IA eventualmente impiegati sono basati su modelli linguistici avanzati e algoritmi di machine learning, utilizzati per attività quali:

- [ ]	Elaborazione e generazione di contenuti testuali (bozze di documenti, sintesi, comunicazioni)

- [ ] Analisi e interpretazione di dati, documenti e informazioni

- [ ]	Ricerca e aggregazione di fonti normative, giurisprudenziali e dottrinali

- [ ]	Supporto conversazionale e assistenza operativa

- [ ]	Automazione di processi e workflow amministrativi

- [ ]	Altre attività strumentali: _____________________________________

I Sistemi di IA possono avere più o meno autonomia operativa nell’ambito delle richieste assegnate, ma in ogni caso sono soggette alla supervisione umana rispetto all’output finale.

### CARATTERISTICHE TECNICHE E LOCALIZZAZIONE
I Sistemi di IA sono implementati mediante infrastrutture tecnologiche e piattaforme software, interne o fornite da soggetti terzi, nel rispetto degli standard di sicurezza e protezione dei dati.

I fornitori dei Sistemi di IA hanno sede in: Italia / Unione Europea / Paesi extra-UE dotati di adeguate garanzie di protezione dei dati personali ai sensi della normativa applicabile.

### AMBITO E FINALITÀ DELL'UTILIZZO
L'utilizzo dei sistemi di IA garantisce la prevalenza del lavoro intellettuale del professionista in ogni fase della prestazione. Valutazione giuridica, interpretazione normativa, formulazione di strategie e pareri legali costituiscono prerogativa esclusiva del professionista e non sono delegate ai sistemi di IA.

Ogni output generato da sistemi di IA è sottoposto a verifica critica, revisione sostanziale e adattamento al caso concreto da parte del professionista. L'utilizzo dell'IA non sostituisce in alcun modo il giudizio, la competenza e la responsabilità professionale.

I sistemi di IA presentano limitazioni intrinseche: possibilità di generare informazioni inesatte o non aggiornate; assenza di accesso in tempo reale a fonti normative; incapacità di effettuare valutazioni giuridiche autonome. Per tali ragioni, l'IA non è mai utilizzata in modo esclusivo per decisioni professionali rilevanti.

### TRATTAMENTO DEI DATI E RISERVATEZZA
Nell'utilizzo di sistemi di IA il professionista adotta misure idonee a tutelare la riservatezza: anonimizzazione e pseudonimizzazione dei dati sensibili; esclusione di informazioni strategiche riservate o coperte da segreto professionale; valutazione preventiva del rischio in relazione alla natura dei dati trattati.

Il professionista garantisce il pieno rispetto della normativa vigente sul trattamento e la protezione dei dati personali (Regolamento UE 2016/679, D.Lgs. 196/2003 e successive modifiche), come da specifica informativa privacy allegata all'incarico professionale.

---

> Versione open source dell’informativa sull’uso di sistemi di intelligenza artificiale (art. 13 Legge 132/2025).  
> Rilasciata da [Ivan Tizzanini](https://github.com/ivanti) con licenza [CC BY SA 4.0](https://creativecommons.org/licenses/by-sa/4.0/).
